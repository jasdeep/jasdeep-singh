---
author: Jasdeep Singh & Kuldeep Kaur
categories:
- Cinema
date: "2018-09-21"
draft: false
excerpt:
layout: single
subtitle: Films of East Punjab
title: Films of East Punjab
---


طالبان نے اعلان کیا ہے کہ تمام مرد طلبہ اور مرد اساتذہ ہفتے سے سکولوں میں حاضر ہو سکتے ہیں۔ وزارت تعلیم کے بیان میں لڑکیوں کی تعلیم کا ذکر نہیں ہے۔

افغان خواتین کے نام سے ایک ٹویٹر صارف نے ٹویٹ کیا ہے کہ ”جیسا کہ لگتا ہے کہ طالبان افغان خواتین اور لڑکیوں سے بہت نفرت کرتے ہیں اور ان کو (سماجی سرگرمیوں سے) خارج کرتے اور انہیں محروم کرتے رہتے ہیں۔ ہوسکتا ہے کہ تمام 17-18 ملین خواتین اور لڑکیاں اس ملک کو چھوڑ دیں اور طالبان کو اپنے آپ اور بندوق برداروں کے ہمراہ چھوڑ دیں۔ وہ ہمارے لائق نہیں ہیں۔“

بامیان کے ایک اور ٹویٹر صارف نے ٹویٹ کیا ہے کہ ”طالبان کی خواتین سے، خواتین کی تعلیم، خواتین کے کام اور خواتین کی مالی آزادی سے دشمنی سے اس سے کہیں زیادہ ہے جو زیادہ تر لوگ سوچتے ہیں۔ طالبان کا یہ ویژن اور منصوبہ نہ صرف خواتین کو نقصان پہنچاتا ہے بلکہ وہ چاہتے ہیں کہ آنے والی نسلوں کا مستقبل اور تقدیر ہماری طرح ہی بھیانک ہو۔ کیونکہ عورت کی تعلیم نسلوں تبدیلی کے برابر ہے۔“

کابل کے ایک رہائشی نے اپنی شناخت ظاہر نہ کرنے کی شرط پر بتایا کہ ”میرے 3 بچے ہیں، 2 بیٹے اور ایک بیٹی ہے۔ میری بیٹی جماعت نہم میں ہے اور بیٹے 8 اور 10 گریڈ میں ہیں، میرے بیٹے آج سکول گئے اور میری بیٹی گھر پر رہی۔ میں اپنی بیٹی کے ساتھ آنکھ ملا کر نہیں دیکھ سکتا۔ میں ایک باپ کی حیثیت سے اپنے آپ کومجرم محسوس کر رہا ہوں، جس نے اپنی بیٹی کی پیدائش پر وعدہ کیا تھا کہ وہ اس کے حقوق کے لیے لڑے گا لیکن اب مجھے ایسا لگتا ہے کہ میں زنجیروں میں ہوں اور میں اس کے لیے کچھ نہیں کر سکتا۔“

ایک تعلیم کیلئے کام کرنے والی سماجی کارکن پشتانہ زلمی خان درانی نے ٹویٹ کیا ہے کہ ”اگر مسئلہ وسائل کا نہ ہونا ہے تو اس کا ایک حل پہلے سے موجود ہے، اگر اساتذہ کی کمی ہے تو ہمارے پاس اس کا بھی حل ہے۔ لیکن اگر مسئلہ یہ ہے کہ آپ کا پورا گروپ اس بات سے متفق نہیں ہے کہ لڑکیوں کو سکول میں پڑھنا چاہیے تو آپ اس سرزمین کی بیٹیوں کے ساتھ جنگ کر رہے ہیں۔“
